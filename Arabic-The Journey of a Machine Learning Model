From Data to Insights: The Journey of a Machine Learning Model

عمرك سألت نفسك قبل كده ازاي أنت ممكن تبقى بتتناقش في حاجة مع حد وفجأة تفتح أي موقع من مواقع السوشيال ميديا وتلاقي الحاجة دي قدامك من غير حتى ما تكون فكرت تسيرش عنها قبل كده!! 

أكيد ده مش سحر - ده ال Machine Learning!! 

في البوست ده، هنعرض رحلة ال Machine Learning Model، من أول جمع البيانات الخام لحد إجراء تنبؤات تقود نظام ال recommendations على مواقع التجارة الإلكترونية.

Step 1: Collecting Data

كل حاجة بتبدأ بالداتا.
فكر في الداتا باعتبارها المادة الخام، تمامًا زي المكونات لأي اكلة مثلاً.
في بيئة التجارة الإلكترونية، ممكن الداتا دي تتضمن معلومات حول مشتريات العملاء السابقة، والمنتجات اللي تصفحوها، وحتى تقييماتهم.

على سبيل المثال، لنفترض أنك بتُدير محل كتب أونلاين.
وبتجمع الداتا حول الكتب اللي بيشتريها الأشخاص، والأنواع الي بيفضلونها، ومدى تكرار تسوقهم.
البيانات دي هي أساس ال recommendation system بتاعك.

 Step 2: Preparing the Data

البيانات الخام دي عاملة زي الخضروات اللي مش متقطعة - قبل ما تقدر تستخدمها، هتحتاج انك تعدها.

في الخطوة دي بنشيل أي داتا غلط أو مفقودة، وننظمها بشكل مُنسق، ونختار المعلومات الأكثر صلة بال model.

بالنسبة لمكتبتنا، ممكن ده يكون بيمثل تصفية العملاء اللي زاروا المكتبة مرة واحدة ومشتروش أي شيء، وتنظيم سجلات الشراء حسب التاريخ، والتركيز على المميزات الرئيسية زي مثلاً نوع الكتاب والمؤلف وتكرار الشراء.

Step 3: Training the Model

 هنا بيتعلم ال model الأنماط من الداتا. 

في المثال بتاعنا، هيحلل كل سجلات الشراء لفهم أنواع الكتب اللي بيفضلها العملاء المختلفين.

 Step 4: Evaluating the Model

بعد ال training، بنحتاج نعرف مدى أداء الmodel؟ 
وده شبه كده اننا ندوق اكلة قبل ما نقدمها للضيوف - فأنت بتبقي عايز تتأكد ان طعمها حلو ! 
بنختبر ال model على مجموعة من الداتا اللي مشافهاش قبل كده ولا اتدرب عليها، عشان نتأكد انه بيقدم فعلاً تنبؤات دقيقة.

بالنسبة لمكتبة الكتب، ممكن يتضمن الأختبار ده ما إذا كان قادر على التنبؤ بعملية الشراء التالية للعميل بناءً على سلوكه السابق.
 إذا كان ادائه كويس، يبقى كده مبروك عليك هو جاهز للاستخدام. 
طب لو مكنش كويس يبقى كده انت محتاج تعدله وتدربه مرة كمان من الأول وتزود الداتا أو تعيد تنضيفها من تاني. 

Step 5: Making Predictions

دلوقتي أنت عندك model متدرب واختبرته خلاص واتأكدت من اداؤه.
هنا هيستخدم اللي اتعلمه عشان يرشح المنتجات للعملاء. 

وبتظهر ال recommendations دي على هيئة "قد يعجبك أيضًا" أو "العملاء الذين اشتروا هذا اشتروا أيضًا..." الاقتراحات المخصصة دي هي الأفكار اللي بيولدها، واللي بتهدف لمساعدة العملاء أنهم يلاقوا اللي بيدوروا عليه بسهولة أكبر وممكن تلفت نظر العميل لكتاب مكنش بيفكر يشتريه بس يعجبه لما يظهر قدامه.

Step 6: Continuous Learning

الرحلة مبتنتهيش بالمجموعة الأولى من ال predictions.
بيحتاج الmodel للاستمرار في التعلم من الداتا الجديدة عشان يفضل على صلة والاداء بتاعته يزيد بمرور الوقت.
مع الزيارات الجديدة للعملاء، هتوفر أفعالهم داتا جديدة ممكن إرجاعها لل model.
 وده هيساعده على التحسن بمرور الوقت، وتحسين ال recommendations اللي هيقدمها والتكيف مع تفضيلات العملاء المتغيرة.

عشان كده، في المرة الجاية اللي تسمع فيها عن ال spot-on recommendation، هتعرف الرحلة اللي قطعتها عشان توصل لهناك!!
